　　1. 《关雎》 《[诗经](http://www.ruiwen.com/wenxue/shijing/)》

　　关关雎鸠，在河之洲。窈窕淑女，君子好逑。参差荇菜，左右流之。窈窕淑女，寤寐求之。求之不得，寤寐思服。悠哉悠哉。辗转反侧。参差荇菜，左右采之。窈窕淑女，琴瑟友之。参差荇菜，左右芼之。窈窕淑女，钟鼓乐之。

　　2. 《蒹葭》《诗经》

　　蒹葭苍苍，白露为霜。所谓伊人，在水一方。溯洄从之，道阻且长;溯游从之，宛在水中央。蒹葭萋萋，白露未晞。所谓伊人，在水之湄。溯洄从之，道阻且跻;溯游从之，宛在水中坻。蒹葭采采，白露未已。所谓伊人，在水之涘。溯洄从之，道阻且右;溯游从之，宛在水中沚。

　　3、《十五从军征》(汉)《乐府诗集》

　　十五从军征， 八十始得归。 道逢乡里人： “家中有阿谁?” “遥看是君家， 松柏冢累累。” 兔从狗窦入， 雉从梁上飞， 中庭生旅谷，井上生旅葵。 舂谷持作饭， 采葵持作羹。 羹饭一时熟， 不知贻阿谁。 出门东向看， 泪落沾我衣。

　　4. 《[观沧海](http://www.ruiwen.com/wenxue/guancanghai/)》(魏)曹操

　　东临碣石，以观沧海。水何澹澹，山岛竦峙。树木丛生，百草丰茂。秋风萧瑟，洪波涌起。日月之行，若出其中;星汉灿烂，若出其里。幸甚至哉!歌以咏志。

　　5.《 饮酒》 (东晋) [陶渊明](http://www.ruiwen.com/wenxue/taoyuanming/)

　　结庐在人境，而无车马喧。问君何能尔?心远地自偏。采菊东篱下，悠然见南山。山气日夕佳，飞鸟相与还。此中有真意，欲辨已忘言。

　　6.《木兰辞》 北朝民歌

　　唧(jī)唧复唧唧，木兰当户织。不闻机杼(zhù)声，唯闻女叹息。问女何所思，问女何所忆。女亦无所思，女亦无所忆。昨夜见军帖(tiě)，可汗(kè hán)大点兵。军书十二卷，卷卷有爷名。阿爷无大儿，木兰无长兄。愿为(wèi)市鞍(ān)马，从此替爷征。

　　东市买骏马，西市买鞍鞯(jiān)，南市买辔(pèi)头，北市买长鞭。旦辞爷娘去，暮宿黄河边。不闻爷娘唤女声，但闻黄河流水鸣溅溅(jiān jiān)。旦辞黄河去，暮至黑山头。不闻爷娘唤女声，但闻燕山胡骑(jì)鸣啾啾(jiū jiū)。

　　万里赴戎(róng)机，关山度若飞。朔(shuò)气传金柝(tuò)，寒光照铁衣。将军百战死，壮士十年归。

　　归来见天子，天子坐明堂。策勋十二转，赏赐百千强(qiáng)。可汗问所欲，木兰不用尚书郎，愿驰千里足，送儿还故乡。

　　爷娘闻女来，出郭相扶将(jiāng);阿姊(zǐ)闻妹来，当户理红妆;小弟闻姊来，磨刀霍霍(huò huò)向猪羊。开我东阁门，坐我西阁床。脱我战时袍，著(zhuó)我旧时裳(cháng)。当窗理云鬓(bìn)，对镜帖(tiē)花黄。出门看火伴，火伴皆惊惶。同行十二年，不知木兰是女郎。

　　雄兔脚扑朔，雌兔眼迷离;双兔傍(bàng)地走，安能辨我是雄雌?

　　7.《 [送杜少府](http://www.ruiwen.com/wenxue/songdushaofuzhirenshuzhou/)之任蜀州 》(唐)[王勃](http://www.ruiwen.com/wenxue/wangbo/)

　　城阙辅三秦，风烟望五津。 与君离别意， 同是宦游人。

　　海内存知己， 天涯若比邻。 无为在歧路， 儿女共沾巾。

　　8.《登幽州台歌》 (唐)陈子昂

　　前不见古人，后不见来者。

　　念天地之悠悠，独怆(chuàng )然而涕下。

　　9. 《次北固山下》(唐)王湾

　　客路青山外，行舟绿水前。 潮平两岸阔， 风正一帆悬。

　　海日生残夜， 江春入旧年。 乡书何处达， 归雁洛阳边。

　　10.《使至塞上》 (唐) [王维](http://www.ruiwen.com/wenxue/wangwei/)

　　单车欲问边，属国过居延。征蓬出汉塞，归雁入胡天。

　　大漠孤烟直，长河落日圆。 萧关逢候骑，都护在燕然。

　　11.《 闻王昌龄左迁龙标遥有此寄》(唐)[李白](http://www.ruiwen.com/wenxue/libai/)

　　杨花落尽子规啼，闻到龙标过五溪。 我寄愁心与明月，随君直到夜郎西。

　　12. 《行路难》 (唐)李白

　　金樽清酒斗十千，玉盘珍馐值万钱。停杯投箸不能食，拔剑四顾心茫然。

　　欲渡黄河冰塞川，将登太行雪满山。闲来垂钓碧溪上，忽复乘舟梦日边。

　　行路难，行路难!多歧路，今安在?长风破浪会有时，直挂云帆济沧海。

　　13.《 登黄鹤楼》 (唐)崔颢

　　昔人已乘黄鹤去，此地空余黄鹤楼。

　　黄鹤一去不复返，白云千载空悠悠。

　　晴川历历 汉阳树，芳草萋萋鹦鹉洲。

　　日暮乡关何处是?烟波江上使人愁。

　　14.《 [望岳](http://www.ruiwen.com/wenxue/wangyue/)》 (唐)[杜甫](http://www.ruiwen.com/wenxue/dufu/)

　　岱宗夫如何， 齐鲁青未了。 造化钟神秀， 阴阳割昏晓。

　　荡胸生层云， 决眦入归鸟。 会当凌绝顶， 一览众山小。

　　15.《 春望》(唐)杜甫

　　国破山河在， 城春草木深。 感时花溅泪， 恨别鸟惊心。

　　烽火连三月， 家书抵万金。 白头搔更短， 浑欲不胜簪。

　　16. 《茅屋为秋风所破歌》(唐) 杜甫

　　八月秋高风怒号，卷我屋上三重茅。

　　茅飞渡江洒江郊，高者挂罥长林梢，下者飘转沈塘坳。

　　南村群童欺我老无力，忍能对面为盗贼。

　　公然抱茅入竹去，唇焦口燥呼不得，归来倚仗自叹息。

　　俄顷风定云墨色，秋天漠漠向昏黑。

　　布衾多年冷似铁，骄儿恶卧踏里裂。

　　床头屋漏无干处，雨脚如麻未断绝。

　　自经丧乱少睡眠，长夜沾湿何由彻!

　　安得广厦千万间，大庇天下寒士俱欢颜，风雨不动安如山!

　　呜呼，何时眼前突兀见此屋，吾庐独破受冻死亦足!

　  16. 《观刈麦》 [白居易](http://www.ruiwen.com/wenxue/baijiyi/)

　　田家少闲月，五月人倍忙。夜来南风起，小麦覆陇黄。妇姑荷箪食，童稚携壶浆。

　　相随饷田去，丁壮在南冈。足蒸暑土气，背灼炎天光。力尽不知热，但惜夏日长。

　　复有贫妇人，抱子在其旁。右手秉遗穗，左臂悬敝筐。听其相顾言，闻者为悲伤。

　　家田输税尽，拾此充饥肠。今我何功德，曾不事农桑。吏禄三百石，岁晏有馀粮。

　　念此私自愧，尽日不能忘。

　　17.《 [白雪歌送武判官归京](http://www.ruiwen.com/wenxue/baixuegesongwupanguanguijing/)》(唐) 岑参

　　北风卷地白草折，胡天八月即飞雪。忽如一夜春风来，千树万树梨花开。

　　散入珠帘湿罗幕，狐裘不暖锦衾薄。将军角弓不得控，都护铁衣冷难著。

　　瀚海阑干百丈冰，愁云惨淡万里凝。中军置酒饮归客，胡琴琵琶与羌笛。

　　纷纷暮雪下辕门，风掣红旗冻不翻。轮台东门送君去，去时雪满天山路。

　　山回路转不见君，雪上空留马行处。

　　18. 《酬乐天扬州初逢席上见赠》(唐)刘禹锡

　　巴山楚水凄凉地，二十三年弃置身。 怀旧空吟闻笛赋，到乡翻似烂柯人。

　　沉舟侧畔千帆过，病树前头万木春。今日听君歌一曲，暂凭杯酒长精神。

　　19、《卖炭翁》 (唐)白居易

　　卖炭翁,伐薪烧炭南山中。

　　满面尘灰烟火色，两鬓苍苍十指黑。

　　卖炭得钱何所营?身上衣裳口中食。

　　可怜身上衣正单，心忧炭贱愿天寒。

　　夜来城外一尺雪，晓驾炭车辗冰辙。

　　牛困人饥日已高，市南门外泥中歇。

　　翩翩两骑来是谁?黄衣使者白衫儿。

　　手把文书口称敕，回车叱牛牵向北。

　　一车炭，千余斤，宫使驱将惜不得。

　　半匹红绡一丈绫，系向牛头充炭直

　　20. 《[钱塘湖春行](http://www.ruiwen.com/wenxue/qiantanghuchunxing/)》(唐)白居易

　　孤山寺北贾亭西，水面初平云脚低。 几处早莺争暖树，谁家新燕啄春泥。

　　乱花渐欲迷人眼，浅草才能没马蹄。最爱湖东行不足，绿杨阴里白沙堤。

　　21.《 雁门太守行》(唐)李贺

　　黑云压城城欲催，甲光向日金鳞开。角声满天秋色里，塞上燕脂凝夜紫。

　　半卷红旗临易水，霜重鼓寒声不起。报君黄金台上意，提携玉龙为君死。

　　22. 《赤壁》(唐)杜牧

　　折戟沉沙铁未销，自将磨洗认前朝。 东风不与周郎便，铜雀春深锁二乔。

　　23. 《泊秦淮》(唐)杜牧

　　烟笼寒水月笼沙， 夜泊秦淮近酒家。 商女不知亡国恨， 隔江犹唱后庭花。

　　24. 《夜雨寄北》(唐)[李商隐](http://www.ruiwen.com/wenxue/lishangyin/)

　　君问归期未有期，巴山夜雨涨秋池。 何当共剪西窗烛， 却话巴山夜雨时。

　　25. 《无题》(唐)李商隐

　　相见时难别亦难， 东风无力百花残。 春蚕到死丝方尽， 蜡炬成灰泪始干。

　　晓镜但愁云鬓改， 夜吟应觉月光寒。 蓬山此去无多路， 青鸟殷勤为探看。

　　26.《 相见欢》(南唐)李煜

　　无言独上西楼， 月如钩， 寂寞梧桐深院锁清秋。 剪不断， 理还乱， 是离愁，

　　别是一般滋味在心头。

　　27. 《渔家傲》(北宋)范仲淹

　　塞下秋来风景异，衡阳雁去无留意。四面边声连角起。千嶂里，长烟落日孤城闭。

　　浊酒一杯家万里，燕然未勒归无计。羌管悠悠霜满地。人不寐，将军白发征夫泪。

　　28. 《[浣溪沙](http://www.ruiwen.com/wenxue/huanxisha/)》(北宋)晏殊

　　一曲新词酒一杯，去年天气旧亭台，夕阳西下几时回?

　　无可奈何花落去，似曾相识燕归来，小园香径独徘徊。

　　29. 《登飞来峰》(北宋)[王安石](http://www.ruiwen.com/wenxue/wanganshi/)

　　飞来山上千寻塔，闻说鸡鸣见日升。 不畏浮云遮望眼， 自缘身在最高层。

　　30. 《江城子 ·密州出猎 》(北宋)苏轼

　　老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎!酒酣胸胆尚开张，鬓微霜，又何妨!持节云中，何日遣冯唐?会挽雕弓如满月，西北望，射天狼!

　　31.《[水调歌头](http://www.ruiwen.com/wenxue/shuidiaogetou/)》(北宋)苏轼

　　明月几时有?把酒问青天。不知天上宫阙，今夕是何年?我欲乘风归去，又恐琼楼玉宇，高处不胜寒。起舞弄清影，何似在人间?

　　转朱阁，低绮户，照无眠。不应有恨，何事长向别时圆?人有悲欢离合，月有阴晴圆缺，此事古难全。但愿人长久，千里共婵娟。

　　32. 《渔家傲》 (宋)[李清照](http://www.ruiwen.com/wenxue/liqingzhao/)

　　天接云涛连晓雾，星河欲转千帆舞; 仿佛梦魂归帝所， 闻天语， 殷勤问我归何处。

　　我报路长嗟日暮，学诗谩有惊人句; 九万里风鹏正举， 风休住， 蓬舟吹取三山去。

　　33.《 游山西村》(南宋)[陆游](http://www.ruiwen.com/wenxue/luyou/)

　　莫笑农家腊酒浑，丰年留客足鸡豚。 山重水复疑无路，柳暗花明又一村。

　　箫鼓追随春社近，衣冠简朴古风存。 从今若许闲乘月，拄杖无时夜叩门。

　　34.《南乡·登京口北固亭有怀》(南宋)辛弃疾

　　何处望神州?满眼风光北固楼。千古兴亡多少事?悠悠。不尽长江滚滚流。

　　年少万兜鍪，坐断东南战未休。天下英雄谁敌手?曹刘。生子当如孙仲谋。[

　　35. 《破阵子》(南宋)辛弃疾

　　醉里挑灯看剑，梦回吹角连营。八百里分麾下炙，五十弦翻塞外声，沙场秋点兵。

　　马作的卢飞快，弓如霹雳弦惊。了却君王天下事，赢得生前身后名，可怜白发生!

　　36.《 过零丁洋》(南宋)[文天祥](http://www.ruiwen.com/wenxue/wentianxiang/)

　　辛苦遭逢起一经， 干戈寥落四周星。 山河破碎风飘絮， 身世浮沉雨打萍。

　　惶恐滩头说惶恐，零丁洋里叹零丁。 人生自古谁无死， 留取丹心照汗青。

　　37. 《天净沙·秋思》(元)马致远

　　枯藤老树昏鸦，小桥流水人家，古道西风瘦马。夕阳西下，断肠人在天涯。

　　38.《山坡羊·潼关怀古》(元)张养浩

　　峰峦如聚，波涛如怒，山河表里潼关路。望西都，意踟蹰，伤心秦汉，经行处。

　　宫阙万间都做了土。兴，百姓苦。亡，百姓苦。

　　39.《 已亥杂诗》(清)龚自珍

　　浩荡离愁白日斜， 吟鞭东指即天涯。 落红不是无情物， 化作春泥更护花。

　　40.《满江红·小住京华》(清)秋瑾

　　小住京华，早又是，中秋佳节。为篱下，黄花开遍，秋容如拭。

　　四面歌残终破楚，八年风味徒思浙。

　　苦将侬，强派作蛾眉，殊未屑!

　　身不得，男儿列。心却比，男儿烈!

　　算平生肝胆，因人常热。俗子胸襟谁识我?

　　英雄末路当磨折。莽红尘，何处觅知音?青衫湿!

　　**(二) 初中必背古文**

　　41.《论语》12章

　　子曰：“学而时习之，不亦说乎?有朋自远方来，不亦乐乎?人不知而不愠，不亦君子乎?”

　　曾子曰：“吾日三省吾身：为人谋而不忠乎?与朋友交而不信乎?传不习乎?”

　　子曰：“吾十有五而志于学，三十而立，四十而不惑，五十而知天命，六十而耳顺，七十而从心所欲，不逾矩。”

　　子曰：“温故而知新，可以为师矣。”

　　子曰：“学而不思则罔，思而不学则殆。”

　　子曰：“贤哉回也，一箪食，一瓢饮，在陋巷，人不堪其忧，回也不改其乐。贤哉回也。”

　　子曰：“知之者不如好之者，好之者不如乐之者。”

　　子曰：“饭疏食，饮水，曲肱而枕之，乐亦在其中矣!不义而富且贵，于我如浮云。”

　　子曰：“由，诲女知之乎!知之为知之，不知为不知，是知也。”

　　子曰：“见贤思齐焉，见不贤而内自省也。”

　　子曰：“三人行，必有我师焉。择其善者而从之，其不善者而改之。”

　　子在川上曰:“逝者如斯夫!不舍昼夜”。

　　“三军可夺帅也，匹夫不可夺志也。”

　　子夏曰：“博学而笃志，切问而近思，仁在其中矣。”

　　曾子曰：“士不可以不弘毅，任重而道远。仁以为己任，不亦重乎?死而后已，不亦远乎?”

　　子曰：“岁寒，然后知松柏之后凋也。”

　　子贡问曰：“有一言而可以终身行之者乎?”子曰：“其恕乎!己所不欲，勿施于人。”

　　42.《曹刿论战》左传

　　十年春，齐师伐我，公将战。曹刿请见。其乡人曰：“肉食者谋之，又何间焉?”刿曰：“肉食者鄙，未能远谋。”乃入见。问：“何以战?”公曰：“衣食所安，弗敢专也，必以分人。”对曰：“小惠未徧，民弗从也。”公曰：“牺牲玉帛，弗敢加也，必以信。”对曰：“小信未孚，神弗福也。”公曰：“小大之狱，虽不能察，必以情。”对曰：“忠之属也。可以一战。战则请从。”

　　公与之乘，战于长勺。公将鼓之。刿曰：“未可。”齐人三鼓。刿曰：“可矣。”齐师败绩。公将驰之。刿曰：“未可。”下视其辙，登轼而望之，曰：“可矣。”遂逐齐师。

　　既克，公问其故。对曰：“夫战，勇气也。一鼓作气，再而衰，三而竭。彼竭我盈，故克之。夫大国，难测也，惧有伏焉。吾视其辙乱，望其旗靡，故逐之。”

　　43.《孟子》三则：

　　《[鱼我所欲也](http://www.ruiwen.com/wenxue/yuwosuoyuye/)》

　　鱼，我所欲也;熊掌，亦我所欲也。二者不可得兼，舍鱼而取熊掌者也。生，亦我所欲也;义，亦我所欲也。二者不可得兼，舍生而取义者也。生亦我所欲，所欲有甚于生者，故不为苟得也;死亦我所恶，所恶有甚于死者，故患有所不辟也。如使人之所欲莫甚于生，则凡可以得生者何不用也?使人之所恶莫甚于死者，则凡可以辟患者何不为也!由是则生而有不用也，由是则可以辟患而有不为也。是故所欲有甚于生者，所恶有甚于死者。

　　非独贤者有是心也，人皆有之，贤者能勿丧耳。一箪食，一豆羹，得之则生，弗得则死。呼尔而与之，行道之人弗受;蹴尔而与之，乞人不屑也。

　　万钟则不辩礼义而受之，万钟于我何加焉!为宫室之美，妻妾之奉，所识穷乏者得我与?乡为身死而不受，今为宫室之美为之;乡为身死而不受，今为妻妾之奉为之;乡为身死而不受，今为所识穷乏者得我而为之：是亦不可以已乎?此之谓失其本心。

　　《富贵不能淫，贫贱不能移》

　　富贵不能淫，贫贱不能移，威武不能屈，此之谓大丈夫。”

　　《生于忧患，死于安乐》

　　舜发于畎亩之中，傅说举于版筑之间，胶鬲举于鱼盐之中，管夷吾举于士，孙叔敖举于海，百里奚举于市，故天将降大任于斯人也，必先苦其心志，劳其筋骨，饿其体肤，空乏其身，行拂乱其所为，所以动心忍性，曾益其所不能。

　　人恒过，然后能改，困于心，衡于虑，而后作。征于色，发于声，而后喻。入则无法家拂士，出则无敌国外患者，国恒亡，然后知生于忧患而死于安乐也。

　　44.《庄子》一则

　　北冥有鱼，其名曰鲲。鲲之大，不知其几千里也;化而为鸟，其名为鹏。鹏之背，不知其几千里也;怒而飞，其翼若垂天之云。是鸟也，海运则将徙于南冥。南冥者，天池也。齐谐者，志怪者也。谐之言曰：“鹏之徙于南冥也，水击三千里⑩，抟扶摇而上者九万里(11)，去以六月息者也(12)。”野马也(13)，尘埃也(14)，生物之以息相吹也(15)。天之苍苍，其正色邪?其远而无所至极邪(16)?其视下也，亦若是则已矣。且夫水之积也不厚，则其负大舟也无力。覆杯水于坳堂之上(17)，则芥为之舟(18);置杯焉则胶，水浅而舟大也。风之积也不厚，则其负大翼也无力，故九万里则风斯在下矣(19)。而后乃今培风(20)，背负青天而莫之夭阏者(21)，而后乃今将图南。蜩与学鸠笑之曰(22)：“我决起而飞(23)，抢榆枋(24)，时则不至，而控于地而已矣(25);奚以之九万里而南为(26)?”适莽苍者(27)，三飡而反(28)，腹犹果然(29);适百里者，宿舂粮(30);适千里者，三月聚粮。之二虫又何知(31)?小知不及大知(32)，小年不及大年。奚以知其然也?朝菌不知晦朔(33)，蟪蛄不知春秋(34)，此小年也。楚之南有冥灵者(35)，以五百岁为春，五百岁为秋;上古有大椿者(36)，以八千岁为春，八千岁为秋(37)。而彭祖乃今以久特闻(38)，众人匹之(39)，不亦悲乎?

　　汤之问棘也是已(40)：“穷发之北有冥海者(41)，天池也。有鱼焉，其广数千里，未有知其修者(42)，其名曰鲲。有鸟焉，其名为鹏，背若太山(43)，翼若垂天之云;抟扶摇、羊角而上者九万里(44)，绝云气(45)，负青天，然后图南，且适南冥也。斥鴳笑之曰(46)：‘彼且奚适也?我腾跃而上，不过数仞而下(47)，翱翔蓬蒿之间，此亦飞之至也(48)。而彼且奚适也?’”此小大之辩也(49)。

　　故夫知效一官(50)、行比一乡(51)、德合一君、而徵一国者(52)，其自视也亦若此矣。而宋荣子犹然笑之(53)。且举世而誉之而不加劝(54)，举世而非之而不加沮(55)，定乎内外之分(56)，辩乎荣辱之境(57)，斯已矣。彼其于世，未数数然也(58)。虽然，犹有未树也。夫列子御风而行(59)，泠然善也(60)，旬有五日而后反(61)。彼于致福者(62)，未数数然也。此虽免乎行，犹有所待者也(63)。若夫乘天地之正(64)，而御六气之辩(65)，以游无穷者，彼且恶乎待哉(66)?故曰：至人无己(67)，神人无功(68)，圣人无名(69)。

　　45.《礼记》一则

　　虽有佳肴，弗食不知其旨也;虽有至道，弗学不知其善也。是故学然后知不足，教然后知困。知不足然后能自反，知困然后能自强也。故曰：教学相长也。《兑命》曰："学学半"。其此之谓乎!

　　古之教者，家有塾，党有庠，术有序，国有学。比年入学，中年考校。一年视离经辨志;三年视敬业乐群;五年视博习亲师;七年视论学取友，谓之小成。九年知类通达，强立而不反，谓之大成。夫然后足以化民易俗，近者说服而远者怀之，此大学之道也。《记》曰："蛾子时术之"。其此之谓乎!

　　大学始教，皮弁祭菜，示敬道也。《宵雅》肄三，官其始也。入学鼓箧，孙其业也。夏楚二物，收其威也。未卜禘不视学，游其志也。时观而勿、语存其心也。幼者听而弗问，学不躐等也。此七者，教之大伦也。《记》曰："凡学，官先事，士先志"。其此之谓乎!

　　大学之法：禁于未发之谓豫;当其可之谓时;不凌节而施之谓孙;相观而善之谓摩。此四者，教之所由兴也。

　　发然后禁，则扞格而不胜;时过然后学，则勤苦而难成;杂施而不孙，则坏乱而不修;独学而无友，则孤陋而寡闻;燕朋逆其师，燕辟废其学。此六者，教之所由废也。

　　46.《列子》一则

　　伯牙善鼓琴，钟子期善听。伯牙鼓琴，志在高山。钟子期曰：“善哉?峨峨兮若泰山!”志在流水，钟子期曰：“善哉，洋洋兮若江河!”伯牙所念，钟子期必得①之。伯牙游于泰山之阴，卒②逢暴雨，止于岩下;心悲，乃援琴而鼓之。初为霖雨之操③，更造崩山之音。曲每奏，钟子期辄穷其趣。伯牙乃舍琴而叹曰：“善哉，善哉，子之听夫志,想象犹吾心也。吾于何逃④声哉?”

　　47.《邹忌讽齐王纳谏》战国策

　　邹忌修八尺有(yòu)余，而形貌昳(yì)丽。朝(zhāo)服衣冠，窥(kuī)镜，谓其妻曰：“我孰与城北徐公美?”其妻曰：“君美甚，徐公何能及君也?”城北徐公，齐国之美丽者也。忌不自信，而复问其妾曰：“吾孰与徐公美?”妾曰：“徐公何能及君也!”旦日，客从外来，与坐谈，问之：“吾与徐公孰美?”客曰：“徐公不若君之美也。”明日，徐公来，孰视之，自以为不如;窥镜而自视，又弗如远甚。暮寝而思之，曰：“吾妻之美我者，私我也;妾之美我者，畏我也;客之美我者，欲有求于我也。”

　　于是入朝见威王，曰：“臣诚知不如徐公美。臣之妻私臣，臣之妾畏臣，臣之客欲有求于臣，皆以美于徐公。今齐地方千里，百二十城，宫妇左右莫不私王，朝廷之臣莫不畏王，四境之内莫不有求于王：由此观之，王之蔽甚矣。”

　　王曰：“善。”乃下令：“群臣吏民能面刺寡人之过者，受上赏;上书谏寡人者，受中赏;能谤(bàng)讥于市朝(cháo)，闻寡人之耳者，受下赏。”令初下，群臣进谏，门庭若市;数月之后，时时而间(jiàn)进;期(jī)年之后，虽欲言，无可进者。

　　燕、赵、韩、魏闻之，皆朝于齐。此所谓战胜于朝廷。

　　48.《出师表》(诸葛亮)

　　臣亮言：先帝创业未半，而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。

　　宫中府中，俱为一体，陟罚臧否，不宜异同。若有作奸犯科及为忠善者，宜付有司论其刑赏，以昭陛下平明之理，不宜偏私，使内外异法也。侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下。愚以为宫中之事，事无大小，悉以咨之，然后施行，必能裨补阙漏，有所广益。将军向宠，性行淑均，晓畅军事，试用于昔日，先帝称之曰能，是以众议举宠为督。愚以为营中之事，悉以咨之，必能使行阵和睦，优劣得所。

　　亲贤臣，远小人，此先汉所以兴隆也;亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞良死节之臣，愿陛下亲之信之，则汉室之隆，可计日而待也。

　　臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，咨臣以当世之事，由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣。先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明，故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言，则攸之、祎、允之任也。

　　愿陛下托臣以讨贼兴复之效，不效则治臣之罪，以告先帝之灵。若无兴德之言，则责攸之、祎、允等之慢，以彰其咎;陛下亦宜自谋，以咨诹善道，察纳雅言。深追先帝遗诏，臣不胜受恩感激。

　　今当远离，临表涕零，不知所言。

　　49、《[桃花源记](http://www.ruiwen.com/wenxue/taohuayuanji/)》(陶渊明)

　　晋太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷。渔人甚异之。复前行，欲穷其林。

　　林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田美池桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。

　　见渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云：“不足为外人道也。”

　　既出，得其船，便扶向路，处处志之。及郡下，诣太守，说如此。太守即遣人随其往，寻向所志，遂迷，不复得路。

　　南阳刘子骥，高尚士也，闻之，欣然规往，未果，寻病终。后遂无问津者。

　　50.《与谢中书书》　(南朝齐梁)陶弘景

　　山川之美，古来共谈。高峰入云，清流见底。两岸石壁，五色交辉。青林翠竹，四时俱备。晓雾将歇，猿鸟乱鸣;夕日欲颓，沉鳞竞跃。实是欲界之仙都。自康乐以来，未复有能与(yù)其奇者。

　　51.《三峡》(郦道元)

　　自三峡七百里中，两岸连山，略无阙处。重岩叠嶂，隐天蔽日，自非亭午夜分，不见曦月。

　　至于夏水襄陵，沿溯阻绝。或王命急宣，有时朝发白帝，暮到江陵，其间千二百里，虽乘奔御风，不以疾也。

　　春冬之时，则素湍绿潭，回清倒影，绝山献多生怪柏，悬泉瀑布，飞漱其间。清荣峻茂，良多趣味。

　　每至晴初霜旦，林寒涧肃，常有高猿长啸，属引凄异，空谷传响，哀转久绝。故渔者歌曰：“巴东三峡巫峡长，猿鸣三声泪沾裳。”

　　52.《杂说》(韩愈)

　　世有伯乐，然后有千里马。千里马常有，而伯乐不常有。故虽有名马，祇辱于奴隶人之手，骈(pián)死于槽(cáo)枥(lì)之间，不以千里称也。

　　马之千里者，一食(shí)或尽粟(sù)一石(dàn，古音为shí)。食(sì)马者不知其能千里而食(sì)也。是马也，虽有千里之能，食(shí)不饱，力不足，才美不外见(xiàn)，且欲与常马等不可得，安求其能千里也?

　　策之不以其道，食(sì)之不能尽其材，鸣之而不能通其意，执策而临之，曰：“天下无马!”呜呼!其真无马邪(yé)?其真不知马也。

　　53.《[陋室铭](http://www.ruiwen.com/wenxue/loushiming/)》(刘禹锡)

　　山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：何陋之有?

　　54.《[小石潭记](http://www.ruiwen.com/wenxue/xiaoshitanji/)》([柳宗元](http://www.ruiwen.com/wenxue/liuzongyuan/))

　　从小丘西行百二十步，隔篁(huáng)竹，闻水声，如鸣佩环，心乐之。伐竹取道，下见小潭，水尤清洌。全石以为底，近岸，卷石底以出，为坻(chí)为屿(yǔ)，为嵁(kān)为岩。青树翠蔓(wàn)，蒙络摇缀，参差披拂。

　　潭中鱼可百许头，皆若空游无所依。日光下澈，影布石上。佁(yǐ)然不动，俶(chù)尔远逝，往来翕(xī)忽。似与游者相乐。

　　潭西南而望，斗折蛇行，明灭可见。其岸势犬牙差互，不可知其源。

　　坐潭上，四面竹树环合，寂寥(liáo)无人，凄神寒骨，悄(qiǎo)怆(chuàng)幽邃(suì )。以其境过清，不可久居，乃记之而去。

　　同游者：吴武陵，龚(gōng )古，余弟宗玄。隶(lì)而从者，崔氏二小生：曰恕己，曰奉壹。

　　55.《[岳阳楼记](http://www.ruiwen.com/wenxue/yueyanglouji/)》(范仲淹)

　　庆历四年春，滕子京谪守巴陵郡。越明年，政通人和，百废具兴。乃重修岳阳楼，增其旧制，刻唐贤今人诗赋于其上。属予作文以记之。

　　予观夫巴陵胜状，在洞庭一湖。衔远山，吞长江，浩浩汤汤，横无际涯;朝晖夕阴，气象万千。此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎?

　　若夫淫雨霏霏，连月不开，阴风怒号，浊浪排空;日星隐曜，山岳潜形;商旅不行，樯倾楫摧;薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。

　　至若春和景明，波澜不惊，上下天光，一碧万顷;沙鸥翔集，锦鳞游泳;岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极!登斯楼也，则有心旷神怡，宠辱偕忘，把酒临风，其喜洋洋者矣。

　　嗟夫!予尝求古仁人之心，或异二者之为，何哉?不以物喜，不以己悲;居庙堂之高则忧其民;处江湖之远则忧其君。是进亦忧，退亦忧。然则何时而乐耶?其必曰：“先天下之忧而忧，后天下之乐而乐”乎。噫!微斯人，吾谁与归?

　　时六年九月十五日。

　　56.《[醉翁亭记](http://www.ruiwen.com/wenxue/zuiwengtingji/)》(欧阳修)

　　环滁皆山也。其西南诸峰，林壑尤美，望之蔚然而深秀者，琅琊也。山行六七里，渐闻水声潺潺而泻出于两峰之间者，酿泉也。峰回路转，有亭翼然临于泉上者，醉翁亭也。作亭者谁?山之僧智仙也。名之者谁?太守自谓也。太守与客来饮于此，饮少辄醉，而年又最高，故自号曰醉翁也。醉翁之意不在酒，在乎山水之间也。山水之乐，得之心而寓之酒也。

　　若夫日出而林霏开，云归而岩穴暝，晦明变化者，山间之朝暮也。野芳发而幽香，佳木秀而繁阴，风霜高洁，水落而石出者，山间之四时也。朝而往，暮而归，四时之景不同，而乐亦无穷也。

　　至于负者歌于途，行者休于树，前者呼，后者应，伛偻提携，往来而不绝者，滁人游也。临溪而渔，溪深而鱼肥，酿泉为酒，泉香而酒洌，山肴野蔌，杂然而前陈者，太守宴也。宴酣之乐，非丝非竹，射者中，弈者胜，觥筹交错，起坐而喧哗者，众宾欢也。苍颜白发，颓然乎其间者，太守醉也。

　　已而夕阳在山，人影散乱，太守归而宾客从也。树林阴翳，鸣声上下，游人去而禽鸟乐也。然而禽鸟知山林之乐，而不知人之乐;人知从太守游而乐，而不知太守之乐其乐也。醉能同其乐，醒能述其文者，太守也。太守谓谁?庐陵欧阳修也。

　　57.《爱莲说》(周敦颐)

　　水陆草木之花，可爱者甚蕃。晋陶渊明独爱菊。自李唐来，世人盛爱牡丹。予独爱莲之出淤泥而不染，濯清涟而不妖，中通外直，不蔓不枝，香远益清，亭亭净植，可远观而不可亵玩焉。

　　予谓菊，花之隐逸者也;牡丹，花之富贵者也;莲，花之君子者也。噫!菊之爱，陶后鲜有闻。莲之爱，同予者何人?牡丹之爱，宜乎众矣!

　　58.《记承天寺夜游》(苏轼)

　　元丰六年十月十二日夜，解衣欲睡，月色入户，欣然起行。念无与为乐者，遂至承天寺寻张怀民。怀民亦未寝，相与步于中庭。庭下如积水空明，水中藻、荇交横，盖竹柏影也。何夜无月?何处无竹柏?但少闲人如吾两人者耳。

　　59.《送东阳马生序》(宋濂)

　　余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道。又患无硕师名人与游，尝趋百里外，从乡之先达执经叩问。先达德隆望尊，门人弟子填其室，未尝稍降辞色。余立侍左右，援疑质理，俯身倾耳以请;或遇其叱咄，色愈恭，礼愈至，不敢出一言以复;俟其欣悦，则又请焉。故余虽愚，卒获有所闻。

　　当余之从师也，负箧曳屣行深山巨谷中。穷冬烈风，大雪深数尺，足肤皲裂而不知。至舍，四支僵劲不能动，媵人持汤沃灌，以衾拥覆，久而乃和。寓逆旅，主人日再食，无鲜肥滋味之享。同舍生皆被绮绣，戴朱缨宝饰之帽，腰白玉之环，左佩刀，右备容臭，烨然若神人;余则緼袍敝衣处其间，略无慕艳意，以中有足乐者，不知口体之奉不若人也。盖余之勤且艰若此。

　　60.《湖心亭看雪》(明)张岱

　　崇祯(chóng zhēn)五年十二月，余住西湖。大雪三日，湖中人鸟声俱绝。是日更(gēng)定矣，余挐(ráo)一小舟，拥毳(cuì)衣炉火，独往湖心亭看雪。雾凇沆砀(sōng hàng dàng)，天与云与山与水，上下一白。湖上影子，惟长堤一痕、湖心亭一点、与余舟一芥(jiè)、舟中人两三粒而已。

　　到亭上，有两人铺毡对坐，一童子烧酒炉正沸。见余，大喜曰：“湖中焉得更有此人!”拉余同饮。余强(qiǎng)饮三大白而别，问其姓氏，是金陵人，客此。及下船，舟子喃喃曰：“莫说相公痴，更有痴似相公者!”

　　61.《[河中石兽](http://www.ruiwen.com/wenxue/hezhongshishou/)》 (清)纪昀(yún)

　　沧州南，一寺临河干(gān)，山门圮(pǐ)于河，二石兽并沉焉。 阅十余岁，僧募金重修，求石兽于水中，竟不可得。以为顺流下矣，棹(zhào)数小舟，曳(yè)铁钯(pá)，寻十余里，无迹。

　　一讲学家设帐寺中，闻之笑曰：“尔辈不能究物理，是非木杮(fèi)，岂能为暴涨携之去?乃石性坚重，沙性松浮，湮(yān)于沙上，渐沉渐深耳。沿河求之，不亦傎乎?”众服为确论。

　　一老河兵闻之，又笑曰：“凡河中失石，当求之于上流。盖石性坚重，沙性松浮，水不能冲石，其反激之力，必于石下迎水处啮(niè)沙为坎穴，渐激渐深，至石之半，石必倒掷坎穴中。如是再啮，石又再转，再转不已，遂反溯流逆上矣。求之下流，固傎;求之地中，不更傎乎?”

　　如其言，果得于数里外。然则天下之事，但知其一，不知其二者多矣，可据理臆(yì)断欤(yù)?